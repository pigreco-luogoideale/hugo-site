+++
title = "La matematica in vacanza"
template = "concorso_estivo.html"
description = "Concorso estivo dedicato alle scuole per scoprire la matematica durante le vacanze."

# [taxonomies]
# tutti = ["altro"]

[extra]
thumb = "/images/concorso_estivo/mare-quadrato.png"
image = "/images/concorso_estivo/mare.png"
alt = "Concorso estivo la matematica in vacanza"
+++
## La matematica in vacanza - I edizione

Quante volte, dopo tre mesi di vacanze estive, tutto quello che gli insegnanti hanno spiegato e gli studenti hanno studiato sembra… pouf, sparito? Eppure la matematica ci circonda nella vita di tutti i giorni e non dovrebbe essere difficile trovarla anche durante i caldi mesi estivi, in coda dal gelataio, nascosta nei boschi o appisolata sotto l’ombrellone.

L’associazione “PiGreco – il Luogo Ideale”, in collaborazione con il [Laboratorio Effediesse del Politecnico di Milano](http://effediesse.mate.polimi.it/), lancia una sfida agli studenti di tutta Italia: cercare la matematica durante le vacanze estive e mandare una testimonianza ai compagni di classe!

L’obiettivo è riconoscere in quali occasioni della vita quotidiana si ha a che fare con questa materia: ad esempio ritrovando delle forme nella realtà che ci circonda, descrivendo situazioni in cui è stata usata la matematica per prendere delle decisioni, rappresentando un fenomeno con strumenti matematici, raccontando problemi affrontati e le strategie per risolverli.

Lo scopo è duplice: sia non dimenticare quanto imparato durante l’anno passato sia ricominciare a settembre con tanti spunti matematici!

I premi sono costituiti dalla realizzazione gratuita in ciascuna delle classi vincitrici di uno dei [laboratori della nostra associazione](/concorso-estivo/laboratori-2021), un’occasione imperdibile per scoprire cose nuove e giocare insieme con la matematica!

## Come funziona il concorso?

I dettagli per la partecipazione sono illustrati nel [regolamento](/volantini/Regolamento_matematica_in_vacanza.pdf), ma ecco una guida pratica per gli insegnanti che vogliono partecipare con i loro studenti. 

<table>
<thead>
<tr>
<th> </th>
<th>Per Insegnanti</th>
<th> </th>
<th>Per Studenti</th>
</tr>
</thead>
<tbody>
<tr>
<td>  <img src="/images/concorso_estivo/uno.png" width="50" height="50" >  </td>
<td> Entro il 30 giugno pre-iscrivete la vostra classe compilando il <a href="https://forms.gle/57HGQtdDB6VEAUZK6" target="_blank">form</a> e lanciate la sfida ai vostri studenti: cercare la matematica durante le vacanze e raccontarla con un video o una cartolina.</td>
<td>  <img src="/images/concorso_estivo/uno.png" width="50" height="50" >  </td>
<td> Mentre vi godete le vacanze state all’erta! In quale occasione avete incontrato della matematica?</td>
</tr>
<tr>
<td>  <img src="/images/concorso_estivo/due.png" width="50" height="50" >  </td>
<td>Raccogliete gli elaborati dei vostri studenti in attesa del rientro a settembre.</td>
<td>  <img src="/images/concorso_estivo/due.png" width="50" height="50" >  </td>
<td>Dopo aver trovato della matematica, scegliete come volete raccontarlo: con un video o una cartolina? Preparate il vostro elaborato e condividetelo con il vostro insegnante e i vostri compagni di classe.</td>
</tr>
<tr>
<td>  <img src="/images/concorso_estivo/tre.png" width="50" height="50" >  </td>
<td>Utilizzate una delle prime lezioni dell’anno per condividere gli elaborati con tutta la classe. Scegliete, insieme ai vostri alunni, i tre elaborati da inviare entro il 30 settembre per partecipare al concorso.</td>
<td>  <img src="/images/concorso_estivo/tre.png" width="50" height="50" >  </td>
<td>A settembre rientrati in classe discutete insieme ai vostri compagni dei lavori che avete svolto, selezionate i tre lavori che vi colpiscono di più e che volete inviare a nome della vostra classe.</td>
</tr>
<tr>
<td>  <img src="/images/concorso_estivo/quattro.png" width="50" height="50" >  </td>
<td>Attendete la valutazione della giuria… Iniziate a pensare: se vinceste, quale <a href="http://pigreco.luogoideale.org/concorso-estivo-laboratori/">laboratorio</a> vorreste avere?</td>
<td>  <img src="/images/concorso_estivo/quattro.png" width="50" height="50" >  </td>
<td>Attendete la valutazione della giuria… </td>
</tr>
<tr>
<td>  <img src="/images/concorso_estivo/cinque.png" width="50" height="50" >  </td>
<td> Partecipate con la vostra classe all’evento di premiazione.</td>
<td>  <img src="/images/concorso_estivo/cinque.png" width="50" height="50" >  </td>
<td>Partecipate all’evento di premiazione per scoprire quali sono state le altre situazioni in cui la matematica è apparsa in vacanza e per sapere se… avete vinto!</td>
</tr>
</tbody>
</table>

Scarica il [regolamento completo](http://pigreco.luogoideale.org/volantini/Regolamento_matematica_in_vacanza.pdf).
