---
title: Concorso Estivo
type: concorso_estivo
image: /images/concorso_estivo/matematica_vacanza.png
alt: pigreco sotto l'ombrellone
---

Quante volte, dopo tre mesi di vacanze estive, tutto quello che gli insegnanti hanno spiegato e gli studenti hanno studiato sembra… pouf, sparito? Eppure la matematica ci circonda nella vita di tutti i giorni e non dovrebbe essere difficile trovarla anche durante i caldi mesi estivi, in coda dal gelataio, nascosta nei boschi o appisolata sotto l’ombrellone.

L’associazione “PiGreco – il Luogo Ideale”, in collaborazione con il Laboratorio Effediesse del Politecnico di Milano, lancia una sfida agli studenti di tutta Italia: cercare la matematica durante le vacanze estive e mandare una testimonianza ai compagni di classe!

L’obiettivo è riconoscere in quali occasioni della vita quotidiana si ha a che fare con questa materia: ad esempio ritrovando delle forme nella realtà che ci circonda, descrivendo situazioni in cui è stata usata la matematica per prendere delle decisioni, rappresentando un fenomeno con strumenti matematici, raccontando problemi affrontati e le strategie per risolverli.

Lo scopo è duplice: sia non dimenticare quanto imparato durante l’anno passato sia ricominciare a settembre con tanti spunti matematici!

I premi sono costituiti dalla realizzazione gratuita in ciascuna delle classi vincitrici di uno dei [laboratori della nostra associazione](http://pigreco.luogoideale.org/concorso_estivo_laboratori/), un’occasione imperdibile per scoprire cose nuove e giocare insieme con la matematica!

## Come funziona il concorso?

I dettagli per la partecipazione sono illustrati nel regolamento, ma ecco una guida pratica per gli insegnanti che vogliono partecipare con i loro studenti. 

<table>
  <thead>
    <tr>
      <th> </th>
      <th>Per Insegnanti</th>
      <th>Per Studenti</th>
    </tr>
  </thead>
  <tbody>
    <tr>
      <td> 1 </td>
        <td> Entro il 30 giugno pre-iscrivete la vostra classe compilando il [form](https://forms.gle/57HGQtdDB6VEAUZK6) e lanciate la sfida ai vostri studenti: cercare la matematica durante le vacanze e raccontarla con un video o una cartolina.</td>
      <td> Mentre vi godete le vacanze state all’erta! In quale occasione avete incontrato della matematica?</td>
    </tr>
    <tr>
      <td> 2 </td>
      <td>
        Raccogliete gli elaborati dei vostri studenti in attesa del rientro a settembre.</td>
    <td> Dopo aver trovato della matematica, scegliete come volete raccontarlo: con un video o una cartolina? Preparate il vostro elaborato e condividetelo con il vostro insegnante e i vostri compagni di classe.</td>
    </tr>
    <tr>
       <td> 3 </td>
<td>Utilizzate una delle prime lezioni dell’anno per condividere gli elaborati con tutta la classe. Scegliete, insieme ai vostri alunni, i tre elaborati da inviare entro il 30 settembre per partecipare al concorso.</td>
    <td>A settembre rientrati in classe discutete insieme ai vostri compagni dei lavori che avete svolto, selezionate i tre lavori che vi colpiscono di più e che volete inviare a nome della vostra classe.</td>
    </tr>
    <tr>
      <td> 4 </td>
    <td>Attendete la valutazione della giuria… Iniziate a pensare: se vinceste, quale laboratorio vorreste avere?</td>
      <td>Attendete la valutazione della giuria… </td>
    </tr>
    <tr>
      <td> 5 </td>
   <td> Partecipate con la vostra classe all’evento di premiazione.</td>
   <td>  Partecipate all’evento di premiazione per scoprire quali sono state le altre situazioni in cui la matematica è apparsa in vacanza e per sapere se… avete vinto!</td>
    </tr>
    
    
    

    
    </tr>
  </tbody>
</table>

Scarica il regolamento completo.
